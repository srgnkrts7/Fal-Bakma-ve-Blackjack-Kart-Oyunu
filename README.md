# Fal Bakma Oyunu

Fal bakma oyununda ana hedef belirli kartların eşleşmesidir. Bu doğrultuda ilk olarak kullanıcıdan bir dilek tutması istenir.Ardından desteden 13 adet kağıt alınır ve tek tek çekilir. Eğer çekilen kağıdın numarası ve sıra numarı aynı ise bu eşleşen kağıt ayrı bir yere koyulur ve elde kalan kağıtlar çekilmek üzere desteye geri konur. Eğer 13 çekim içerisinde herhangi bir eşleşme olmaz ise bu kağıtlar oyun dışı kalmaktadır. Destede çekilmek üzere kağıt kalmadığında eşleşen kağıtların sayı değerleri toplanır. Oluşan bu toplam kullanıcının tuttuğu dileğin tutma ihtimalini yansıtmaktadır.

Destede yer alan 'AS' kağıdının değeri 1, 'VALE' kağıdının değeri 11, 'KIZ' kağıdının değeri 12 ve 'PAPAZ' kağıdının değeri 13' olarak alınmıştır.

# Blackjack Oyunu

Blackjack oyunu, standart 52’lik iskambil desteleri ile oynanır ve amaç toplamda 21 sayısını yakalamaktır. Başta kullanıcıya iki kart dağıtılır ve dağıtıcının da bir kartı açık olarak verilir. Kullanıcı kendi kartlarının toplamını ve dağıtıcının tek kartını görebilmektedir. Kendi toplam değerine göre kart isteyebilir veya pas geçebilir. Ancak kullanıcının kart isterken çok dikkatli davranması gerekmektedir çünkü eldeki kağıtlar 21’i geçtiği takdirde kazanmak söz konusu değildir.
Blackjack’te vale, kız, papaz dışındaki kartlar üzerinde yazan değerlerdedir, aslar duruma göre 1 veya 11 değerinde olablir, resimli kartlar ise 10 puan değerindedir.Kağıtların renkleri ve şekilleri oyunda herhangi bir değişiklik yaratmaz.

